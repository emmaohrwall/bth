---
---
--- Redovisning kmom06 ---
=========================

Design har varit ett kul ämne att utforska och det har varit väldigt givande att kunna sätta namn på olika metoder. Det har även varit kul att få lära mig mer om hur olika element samspelar med varandra och hur de tillsammans kan förmedlar olika meddelande och skapa helhet i en design.

Rapporten om att utvärderar designprinciper som webbplatser använder sig av kändes väldigt subjektiv och det var lite utmanande att analysera att försöka tolka vad designerna bakom webbplatserna siktade på. Den största lärdomen som jag tar med från rapporten är hur viktigt det är att ha en balans med de olika elementen för att sidan ska se bra ut och uppnå sitt syfte.

De två temana som skapades för detta kursmoment har utgått från samma bastema. I temat för designelement försökte jag använda flertalet olika element, vilket gjorde att sidan blev lite överdriven. För temat till designprinciper försökte jag tona ner elementen och knyta ihop designen till ett mer enhetligt tema. Att arbeta med design på detta visset var intressant och de kändes givande.

Personligen tycker jag att ”the final touch” är svårt att uppnå. Jag kan se att det är något som fattas i designen eller att det är något som behöver förändras för att skapa ett bättre sammanhang på sidan. Däremot har jag väldigt svårt att se exakt vad det är som behöver förändras för att få till ”the final touch”.  Exempel som jag hade kunnat tänka mig att en knapp med lite färg hade kunnat knyta samma på ett bra sätt eller att lägga till exempelvis ikoner.

Mitt TIL för detta kmom är att det finns tydliga principer bakom designer och att det är viktigt att dessa samspelar för att skapa en god design.
