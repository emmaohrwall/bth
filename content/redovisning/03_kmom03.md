---
---
Redovisning kmom03
=========================

I tidigare kmoms har jag strukturerat upp sidan och arbetat med olika kolumner med hjälp av flex, men förutom det har jag inte arbetat med gridbaserade layouttekniker, vilket gjorde att det kändes lite ovant. Personligen tyckte jag att det var enklare och mer givande att arbeta med det vertikala än med det horisontella. Det vertikala gridet var för mig stödjande och det var oftast rätt enkelt att placera ut sidans innehåll, och det krävdes mindre kod än tidigare kmom. Dock tyckte jag att det var lite hämmande när jag jobbade med tre kolumner. Jag kunde inte lösa hur jag skulle göra för att paddingen runt col-2 var mindre än paddingen runt de yttersta kolumnerna. Även när jag ville placera ut saker längst till höger hade jag problem.

Jag tyckte att det vertikala var hjälpsamt och jag kunde enkelt se att det var en hjälp i designen, men däremot hade jag svårare att tillämpa horisontella gridet på ett snyggt sätt i min design. Rent teoretiskt ser jag att det finns en poäng med att använda även det horisontella men tycker inte att det gjorde sig särskilt väl i praktiken. Personligen tyckte jag att det var svårt att arbeta med avstånd mellan olika element när det skulle följa gridet, antingen blev det för stort eller för litet.

Typsnittet som jag valt att tillämpa på sidan är MyriadPro, vilket är en Sans-Serif font. Enligt mig är det en simpel font som passar med sidans övriga design. Vidare anser jag även att typsnittet är enkelt att läsa.

LESS och moduler har gjort att min kod är mer strukturerad. Jag försökte att återanvända mina moduler från kmom02, men bestämde mig för att börja om från början eftersom koden denna gång skulle ha en helt annan struktur. Koden som jag skrev för detta moment var mer kompakt och lättare att läsa än tidigare kursmoment.

Tidigare har jag tyckt att responsivitet varit klurigt, men det har börjat släppa och nu flyter det på bra. Designen som sidan får när på de mindre skärmarna är dock inte särskilt tilltalande. Exempelvis ser det lite underligt ut på de sidorna som har två kolumner, vilka på mindre skärmar placeras ovanpå varandra. Enligt mig hade den bästa lösningen, ur ett designperspektiv, varit att ta bort ”meny-kolumnen” men eftersom innehållet då blir olika på olika skärmar har jag valt att ha kvar dem.

Min TIL för det här kursmomentet var hur ett vertikalt-grid kan tillämpas för att strukturera en sida.  
