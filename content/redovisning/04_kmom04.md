--- Redovisning kmom04 ---
=========================
Skrivuppgiften gick bra, personligen tyckte jag att det var kul att lära mig mer om hur färger interagerar med varandra. Det största problemet var för mig att lista ut hur jag skulle fixa så att rapporten visades på webbplatsen (navbar och länkning).

Jag tyckte att det var rätt så svårt att designa med färger, det var svårt att få det att se smakfullt ut samtidigt som de skulle höra ihop med den redan upprättade designen. Det första temat jag tacklade var dark. Redan från början visste jag att jag inte ville använda svart, då det kändes som en för hård färg. Därav valde jag att använda en mörkblå färg till bakgrunden, vit text och sedan orange som komplement. Temat dark är därför uppbyggt med hjälp av ett komplementärt färgschema.

Till temat colorful använde jag en gul bakgrundsfärg och lyfte sedan in orangea och rosa toner för att göra sidan färgglad, dock bara i små mängder för att sidan inte skulle bli för skrikig. De färgerna som användes kan liknas vid ett analogt färgschema. Även på denna sida användes vit som textfärg.

Sidan som jag designat i tidigare kursmoment är väldigt minimalistisk och använder sig inte av några färger (akromatiskt färgschema). För att sidan skulle fortsätta vara minimalistisk valde jag att även i denna uppgift använda svart, vit och grått. För detta tema arbetade jag dock mer med grå toner än med svart och vit. I ett försök att integrera lite mer färg på sidan valde jag att introducera mörkrosa som accentfärg.

Jag hade sedan tidigare valt att använda ett sans-serif typsnitt då jag tyckte att hör ihop med sidans övriga design samtidigt som det är ett typsnitt som är enkelt att läsa. Eftersom inget mer än färgerna har förändrats i de olika temana, valde jag att fortsätta använda samma typsnitt.

För att enkelt kunna förändra variabler för de olika temana utgick jag från ett bas-tema bestående av variabler. För att skapa de olika temana duplicerade jag sedan variabelfilen och sparade den under ett annat namn. Här ändrade jag sedan färgerna genom att uppdatera variablerna. Filen lästes sedan in under bas-temats variabel-fil för att skriva över bas-variablerna.

Min TIL var en fördjupad förståelse om teorierna bakom färgpaletter och hur kombinationer av färger kan kommunicera väldigt olika känslor
