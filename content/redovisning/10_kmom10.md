---
---
--- Redovisning kmom10 ---
=========================

##Uppdrag 1. Analys aktuell webbplatsdesign
Rapporten för analys av aktuell webbplatsdesign gjorde jag i grupp tillsammans med Gustav Fors. Vi valde att undersöka tre olika kommuners webbplatser; Helsingborg, Luleå och Karlskrona. För att identifiera trender utgick rapporten från fyra olika aspekter vilka var layout, färg, typografi och användning av bilder.

Rapporten byggdes upp på observationer relaterade till de fyra olika aspekterna för respektive webbplats Baserat på observationerna drogs sedan slutsatser gällande vad som kunde klassas som trender inom webbdesign. Slutsatserna var att layouten ska vara kolumnbaserad och att allt innehåll ska vara placerat inom specifika boxar. Bilder används väldigt sparsamt och det är populärt att använda en ljus bakgrund och sedan komplettera med färger för att belysa olika element.

Sidorna som valdes ut för analys var kommuners webbplatser och därmed hade de som mål att vara förtroendegivande och seriösa sida som kommunicerar ut mycket information. Detta medförde att designtrenderna som kunde urskiljas på just dessa sidor inte är de mest utmanande och nya trenderna inom webbdesign.


##Uppdrag 2. Responsivitet (Analys valfri)
Även denna rapport skrevs i grupp tillsammans med Gustav Fors. Vi valde att kolla på hur webbplatser valt att hantera responsivitet. Allt fler väljer att besökta webbplatser från mindre skärmar och det blir därför allt viktigare för webbplatser att anpassa sin design så att den passar för både större och mindre skärmar. Även denna gång valde vi att studera tre kommuner; Helsingborg, Luleå och Karlskrona.

Observationer gällande hur de olika webbplatsernas design förändrades när skärmstorleken dokumenterades under resultat. Baserat på resultatet drogs sedan slutsatser gällande hur webbplatser går till väga. De övergripande slutsatserna var att antalet kolumner minskas till endast en på de minska skärmarna. De olika webbplatserna valde att använda olika brytpunkter för att förändra designen. Menyer byts ut till hamburgarmenyer och sidokolumner som innehöll navigering integreras med hamburgarmenyn. Slutligen används olika bilder med olika storlekar beroende på skärmens storlek.


##Uppdrag 3. Webbplats
Jag valde att arbeta med projektet Bew Gorp, då det kändes kul att få utveckla en sida för en webbutvecklare eftersom att det kanske är relaterat till mitt framtida yrke.  Jag har inte skapat ett speciellt val i styleväljaren relaterat till uppdrag 3, utan valde istället att integrera uppdrag 3 och 4 i samma och har döpt det till kmom10. Jag valde att kopiera min redovisningssida och använda det som min bas för projektet. Jag använde en del av koden, men försökte rensa och ta bort saker som inte längre var aktuella.

På index-sidan valde jag att lägga till HTML-kod i Markdown filen för att kunna skapa en design som hade flera olika sektioner. Jag skapade olika kolumner av olika storlekar inne i main- delen. Detta gjordes för att försöka skapa ett större visuellt intresse än om sidan endast en kolumn på hela sidan.

Bilderna som använts på sidan kommer från Unsplash.com, vilket är en webbplats som erbjuder gratis bilder. När jag valde bilder funderade jag över om de skulle vara horisontell, vertikal eller kvadratisk för att passa in i designen. Jag försökte även se till att bilderna passade med varandra samt att de tillförde något till webbplatsens syftet.

Sidan gjordes responsiv genom att anpassa hur bilder och kolumner visas upp på sidan. Även menyn valdes att anpassa till en hamburgaremeny.

Texterna som jag använt på sidan är inte mitt originalarbete utan jag valde att hämta text från olika webbplatser. Anledningen till varför jag valde att kopiera text från andra webbplatser är för att jag hellre ville spendera min tid på designen aspekten.

Överlag gick det bra att sätta upp webbplatsen, det som var mest utmanande var att försöka identifiera och target de olika klasserna som redan fanns som en del av ramverket.


##Uppdrag 4. Tema
Efter att skalets på webbsidan hade upprättats var det dags lägga till style. För mig var det första steget att välja färger samt vilka element som ska ha vilken färg. Jag valde att arbeta med ett akromatiskt färgschema med guld som accentfärg. Just denna färgpalett valdes då jag tycker att den inger en lugn känsla samtidigt bidrar till att skapa en känsla av förtroende för företaget. Vidare försökte jag kontinuerligt att tänka på att skapa whitespace runt de olika element för att skapa en luftig känsla i designen.

Vid val av typsnitt valde jag att arbeta med två olika, en sans och en serfi för att skapa en mer intressant design. I samband med att jag valde typsnitt valde jag också storleken på de olika rubrikerna och paragraferna. När jag valde storlek baserades det mestadels på att storleken skulle passa in med hgridet.

Den svåraste delen med att skapa temat var att knyta samman designen och få alla de olika delarna att samspela med varandra på ett snyggt sätt.


##Uppdrag 5. Alternativt tema
För mitt alternativa tema ville jag förändra hela känslan som temat kommunicerade. Mitt första tema var minimalistiskt, men med detta tema ville jag skala tillbaka de olika elementen ännu mer. Därför valde jag att göra ett svartvitt tema med gul som accentfärg för att skapa ett visuellt intresse.

Ett av kraven för detta uppdrag var att förändra layouten och att minst ett element skulle sträcka sig över hela bredden. Jag valde därför att göra både headern och footern till 100% av bredden. En annan aspekt som jag tänkte på vid framtagningen av det nya temat skulle representera företaget Bew Gorp. Därför ville jag att temat ändå skulle ge en professionell känsla, vilket jag tyckte jag uppnådde mycket tack vare fonten jag valde.

När jag skapade temat valde jag att duplicera det förra temat och byta ut variabler. Tidigare i arbetet borde jag ha gjort ett bättre jobb med att organisera min kod samt tänkt igenom hur jag namngav de olika variablerna. Till exempel hade jag valt att döpa en variabel till ofwhite i det första temat. I det andra temat ville jag inte längre ha det till en ofwhite utan till svart, och då blev namgivningen inte så bra. Om jag skulle göra om projektet hade jag lagt mer tid på variabler och organisering av dem.

##Uppdrag 6. Dokumentation
Personligen tyckte jag att det var nyttigt att reflektera över hur koden var organiserad. Det gjorde det att jag fick fundera lite extra på hur jag hade valt att organisera koden om jag skulle göra om projektet. Min största lärdom från detta projektet och av att använda LESS är att CSS kod kan struktureras väldigt effektivt, men att det är viktigt att fundera på i vilken ordning man läser in de olika filerna för att allt ska fungera.

##Allmänt stycke om projektet
Jag tyckte att detta projekt var väldigt roligt och det kändes som ett bra slutprojekt på kursen. Alla delar som vi lärt oss i kursen kunde tillämpas och dessutom var det inget som kändes nytt eller ovant i projektet. Jag tyckte att det var ett ganska lätt slutprojekt, inget kändes svårt utan det handlade mer om att skapa en sammanhängande sida och sedan skriva de olika delarna till rapporterna. Personligen tyckte jag inte att projektet tog vare sig mycket eller lite tid, utan kändes väldigt lagom.

Min största utmaning var att starta upp projektet och få en blank canvas gällande filerna. Jag försökte kopiera redovisa-mappen och sedan ta bort de delarna som jag inte behövde för detta projekt. Dock lyckades jag inte ta bort de gamla temana och de var kvar till slutet av projektet. Men någon annan i kursen hade samma problem och skrev i Gitter-chatten och utifrån detta kunde jag fixa mitt problem.

##Kursutvärdering 
Överlag tycker jag att kursen har varit bra, speciellt givande för mig var momentet gällande färger samt momentet som korrelerade till designprinciper och designelement. Det kändes väldigt kul att kunna motivera designval med olika termer och principer. Även att designa utifrån ett grid var nyttigt då det gjorde det enklare att skapa en balanserad design.

Om jag skulle ge någon negativ feedback hade det varit att ramverket som användes kändes begränsande. Baserat på den HTML-kod som var skriven och de klasser som redan fanns var det svårt att skapa en annorlunda design än den som finns på dbwebb. I slutprojektet valde jag därför att lägga till en del extra HTML-kod i mina Markdown-filer.

Jag är nöjd med kursen och vad jag fick lära mig gällande design. Jag tyckte att videorna på youtube fungerade som ett väldigt bra komplement till föreläsningarna. Videorna gjorde även att jag kunde starta de olika momenten innan föreläsningen, vilket gav mig extra tid att klara momentet. Jag skulle absolut rekommendera kursen till vänner och kollegor. Kursen får enligt mig 8 av 10, med motiveringen att ramverket kändes begränsande och att man därför inte fick utmana sig själv lika mycket som man potentiellt hade kunnat.
